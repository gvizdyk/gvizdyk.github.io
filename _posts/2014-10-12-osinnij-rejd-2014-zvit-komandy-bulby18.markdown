---
layout: post
title:  "Осінній Рейд 2014. Звіт команди 'Бульби 18+'"
date:   2014-10-12 00:02:16
tags: zmagannja mandrivky marshrut osinnij_rejd plast zvit bulby
meta_desc_1: "Змагання з пішого туризму, що відбувались 27-28 вересня 2014 року, на території Перемишлянського району."
desc_1: "Мандруючи просторами Перемешлянського району, ми з хлопцями зійшлись на думці, що 'Осінній Рейд' - це один з найбільших краєзнавчо-мандрівних заходів Пласту. Як би не Рейд, ми б не вибрались, отак на два дні, мандрувати околицями Львова, і звісно ж, щоб не побачили усю красу нашого регіону, це я пишу без іронії, бо краще один раз побачити, ніж 10 разів почути чи прочитати, хоч і звісно побачити і 10 разів прочитати це взагалі супер :)"
desc_2:
desc_3: "Дізнавшись, що Рейд відбуватиметься 27-28 вересня і прогноз погоди на ці дати чудовий, вирішили йти. В команді нас було троє, Назар Піх, я та Славко Кулак, такої кількості учасників було достатньо, аби взяти участь у старшопластунському заліку. До слова, всі ми були в одній команді ще на першому Осінньому Рейді, який стартував з кінцевої зупинки трамваю №7, на вул. Шевченка. (як хтось нагадає рік - то впишу)"
desc_img: "http://2.bp.blogspot.com/-V1kUfD2Ewgg/VEJoQ0OYbJI/AAAAAAAAD9U/GwTcVQLa_3E/s1600/osinnij_rejd_2014_6.jpg"
---

Мандруючи просторами Перемешлянського району, ми з хлопцями зійшлись на думці, що "Осінній Рейд" - це один з найбільших краєзнавчо-мандрівних заходів Пласту. Як би не Рейд, ми б не вибрались, отак на два дні, мандрувати околицями Львова, і звісно ж, щоб не побачили усю красу нашого регіону, це я пишу без іронії, бо краще один раз побачити, ніж 10 разів почути чи прочитати, хоч і звісно побачити і 10 разів прочитати це взагалі супер :)
![#1. Осінній Рейд 2014.](http://2.bp.blogspot.com/-V1kUfD2Ewgg/VEJoQ0OYbJI/AAAAAAAAD9U/GwTcVQLa_3E/s940/osinnij_rejd_2014_6.jpg)

Дізнавшись, що Рейд відбуватиметься 27-28 вересня і прогноз погоди на ці дати чудовий, вирішили йти. В команді нас було троє, Назар Піх, я та Славко Кулак, такої кількості учасників було достатньо, аби взяти участь у старшопластунському заліку. До слова, всі ми були в одній команді ще на першому Осінньому Рейді, який стартував з кінцевої зупинки трамваю №7, на вул. Шевченка. <i>(як хтось нагадає рік - то впишу)</i>

## День перший.
---------------

Добравшись до місця старту, неподалік с. Великі Глібовичі, в суботу о 8 ранку, ми зітхнули з полегшенням, бо встигли на старт, і одночасно з важкістю, бо до нашого старту ще було більше трьох годин. Поки чекали - роздобули перекус, пригадую, що десь ще до обіду ми згадували матерів юнаків і дякували їм за смачні канапки :).

Я все гарно відфотографував - місце старту, величезну кількість команд, команди учасників з чугунними відрами, команди з великими господарськими лопатами та сокирами, та багато іншого, проте при падінні камери загубив картку пам'яті :( Тому якби хто знайшов біля магазину десь там в селі на траві мікроSD карту - то моя :) Фото в цьому дописі - Назара Піха.

Обираючи маршрут руху по дистанції, ми керувались Фройдом, тому обрали дорослий і не популярний маршрут :)

Першим нашим контрольним пунком, була "Точка G", а саме <b>камінь в с. Квітневе</b>.
![#2. Камінь в с. Квітневе. Осінній Рейд 2014.](http://4.bp.blogspot.com/-bv9PE_aGcJY/VEJoLNcI4dI/AAAAAAAAD7Y/bWb3_lWWlgs/s940/osinnij_rejd_2014_1.jpg)

Через поля, плантації ожини, яку ми не могли пропустити і не позбирати, дійшли до наступної точки, <b>точки V</b>, фалічних символів, <b>закинутих вапнярських печей в с. Любешка</b>.
![#3. Закинуті вапнярські печі в с. Любешка. Осінній Рейд 2014.](http://4.bp.blogspot.com/-huCRNvI6jAg/VEJoN3Kc5NI/AAAAAAAAD70/a7n1EvgbiSA/s940/osinnij_rejd_2014_2.jpg)

Небо почало затягувати хмарами, а нашу подорож до <b>точки Х неподалік с. Вілявче</b> почав супроводжувати холодний вітер, який все ж таки змусив нас вдягти штани.

Оскільки тут фоткав я - фото з цього КП немає. Але добре, що це було суддівське КП з кросвордами, які ми легко розв'язали :)

Наш ліміт восьми годин першого мандрівного дня наближався до закінчення, через це ми вирішили рухатись у напрямі до фінішу, але перед тим зайшли на <b>точку І, вежа мобільного зв'язку неподалік с. Стоки</b>.
![#4. Осінній Рейд 2014.](http://1.bp.blogspot.com/-1QDFhtmlgco/VEJoNoX3uxI/AAAAAAAAD7w/94gy3gfgUkg/s940/osinnij_rejd_2014_3.jpg)

До фінішу за азимутом залишилось лише 4 км, ми маємо ще 40 хв, яких впринципі достатньо для вчасного фінішу. Не зважаючи на дрібний дощик, ми сухі і досить чисті, руки не подерті, обличчя ще не відчувало ляпасів від молодих берізок, ожини, малини, кропиви та іншої чагарникової рослинності, а найголовніше, що є досить хороша дорога, яка йде в потрібному нам напрямку. Проте тривало це не довго... В деяких моментах здавалось, що то "Gorgany Race" по Ґорґанах, в інших, що то "Стежки Героїв" по Карпатських хащах. Змордовані тими випробуваннями, все ж попадаємо на нормальну дорогу, однак вже мокрі, брудні, з обдертими руками та поколото-кусаними ногами. Ще кілометер і ми на фініші!

Мусимо подякувати дівчатам, а саме Христі Качмарик і Юлі Поліковській за зустріч на фініші :) та вечірні посиденьки, а також за смачні відбивні та цукерки, Гулічу за теплу ніч, місцевим гопнікам за нічний прорух, і юнацтву, яке з п'ятої ранку не давало спати.

### Підсумок за перший день.

Перепад висот по нашому маршруту:
![#5. Перепад висот по нашому маршруту першого дня. Осінній Рейд 2014.](http://2.bp.blogspot.com/-f0_Le1LbSb4/VEKS76lLcfI/AAAAAAAAD84/hYlt6LMctR4/s940/osinnij_rejq_2014_elevation_day_1.png)

Трек маршруту першого дня:
<iframe class="responsive" src="http://www.gpsies.com/mapOnly.do?fileId=nzfjhpcomozzevsz" width="940" height="400" frameborder="0" scrolling="no" marginheight="0" marginwidth="0"></iframe>

## День другий.
---------------

Ранок. Смачний сніданок. Старт.
![#6. Осінній Рейд 2014.](http://3.bp.blogspot.com/-6GzDHvnSjUs/VEJoQhqVRjI/AAAAAAAAD8M/yOj6bgUfnCw/s940/osinnij_rejd_2014_4.jpg)

<b>Перше КП другого дня, точка Z, в с. Свірж</b>, нанесено на карту з похибкою, та це не страшно, бо на місці цієї точки ми надибали суперові дубки. Взявши поправку прямуємо до правильного місця розташування точки.
![#7. Осінній Рейд 2014.](http://2.bp.blogspot.com/-V1kUfD2Ewgg/VEJoQ0OYbJI/AAAAAAAAD9U/GwTcVQLa_3E/s940/osinnij_rejd_2014_6.jpg)
![#8. Осінній Рейд 2014.](http://4.bp.blogspot.com/-vvQ2bpNyikg/VEJoQNoY84I/AAAAAAAAD8I/mxLeBlG-PrY/s940/osinnij_rejd_2014_7.jpg)

Далі вже ходженою в якомусь році на Осінньому Рейді дорогою мандруємо до <b>точки К, каплиці в с. Копань</b>.
![#9. Каплиця в с. Копань. Осінній Рейд 2014.](http://4.bp.blogspot.com/-FKUVK0XwRyU/VEJoROXkI5I/AAAAAAAAD8U/VDFmix32d74/s940/osinnij_rejd_2014_8.jpg)

<b>Точку P</b>, яка була наступною за маршрутом, спіткала доля свіржського замку, проте це дало нам змогу завітати на справжній хутір, до Назарових та Славкових родичів. Фото на Точці.
![#10. Осінній Рейд 2014.](http://4.bp.blogspot.com/-Pw-V10h5Yqo/VEJoRj9TTcI/AAAAAAAAD8c/UUovzzNKF8Q/s940/osinnij_rejd_2014_9.jpg)

Дійшовши через поля до дороги між с. Підвисоке та с. Кимиром, в нас розпочався асфальтовий туризм, про який думаєш, щоб пошвидше він закінчився :)

<b>Точка Т. Неподалік с. Ушковичі. Пісочні скельні утворення.</b>
![#11. Осінній Рейд 2014.](http://3.bp.blogspot.com/-N7fPEzM3ct8/VEJoLay8tiI/AAAAAAAAD7c/0dObtThz0Rc/s940/osinnij_rejd_2014_10.jpg)

<b>Точка W, в с. Чуперносів, Церква. </b>
![#12. Осінній Рейд 2014.](http://2.bp.blogspot.com/-LksOQIf8lxI/VEJoLEPSxKI/AAAAAAAAD7U/muGL2MeFmaA/s940/osinnij_rejd_2014_11.jpg)

На цій точці ми дізнаємось, що є ще шість бонусних КП. Ми взяли тільки одне, і то шосте :)
![#13. Осінній Рейд 2014.](http://1.bp.blogspot.com/-cWtDeTeHiSk/VEJoNjZqOcI/AAAAAAAAD7s/82rCblT9cas/s940/osinnij_rejd_2014_12.jpg)

Минаємо горб, і ми вже на вуличках Перемишлян, ще трішки і фініш. Ура!!!

### Підсумок за другий день.

Перепад висот по нашому маршруту:
![#14. Перепад висот по нашому маршруту другого дня. Осінній Рейд 2014.](http://1.bp.blogspot.com/-aDRVqz62-8E/VEKS7-GJ2YI/AAAAAAAAD88/q9IGsnJTado/s940/osinnij_rejq_2014_elevation_day_2.png)

Трек маршруту другого дня:
<iframe class="responsive" src="http://www.gpsies.com/mapOnly.do?fileId=itvvbqqtpjwdydes" width="940" height="400" frameborder="0" scrolling="no" marginheight="0" marginwidth="0"></iframe>

P.S. Найскладнішим випробуванням для нас, як виявилось - було добирання до Львова "комфортабельним" автобусом Богдан, з відсутністю повітря, простору та мінімального освітлення 3:)

P.S.S. В цьогорічному Рейді участь приймали і юнаки з нашого (Бульбівського) найменшого гуртка, які хоч і знехтували традицією назви команди, проте вправно долали маршрут, принаймні ми на це розраховуємо :), і маємо надію побачити їх звіт з перегонів.
