---
layout: post
title:  "Захист велосипедного пера власними руками"
date:   2012-08-08 00:23:58
tags: velosyped fotografiji majsterka dovidkovi_materialy zvit
meta_desc_1:
desc_1: "<p>Дбати про захист свого двоколісного друга є не менш важливим ділом, ніж про власний. Особливо, якщо вам на шляху трапляється, як співає Юрко з гурту От Вінта 'дупотряска', або ж навіть проїхатись звичайнісінькою Львівською бруківкою, давши волю ланцюгу, який не пропустить можливості 'погуляти' по ваших перах і 'перевірити' їх міцність. Аби вберегтись від такої прикрості, пропоную ось таке цікаве рішення.</p><p>Отож, варіантів, щоб захистити перо, є достатньо багацько, починаючи від купленого в магазині неопренового захисту чи пластикових наклейок, закінчуючи ізолентою, комбінацією із кавалка камери (гуми) і стяжок, і ще багато чого і стяжок :) Однак натхненником саме цього допису став мій колєга Борис, за рекомендаціями якого я влаштував собі невеличку прикольну майстерку, а ви, гадаю, отримали не злий звіт.</p>"
desc_2:
desc_3:
desc_img: "http://2.bp.blogspot.com/-UorhB2KGXQo/Ui-AIbxFyQI/AAAAAAAADHQ/EZxlHdGsUhg/s940/zahyst_pera_1.jpg"
---

Дбати про захист свого двоколісного друга є не менш важливим ділом, ніж про власний. Особливо, якщо вам на шляху трапляється, як співає Юрко з гурту От Вінта "дупотряска", або ж навіть проїхатись звичайнісінькою Львівською бруківкою, давши волю ланцюгу, який не пропустить можливості "погуляти" по ваших перах і "перевірити" їх міцність. Аби вберегтись від такої прикрості, пропоную ось таке цікаве рішення.

Отож, варіантів, щоб захистити перо, є достатньо багацько, починаючи від купленого в магазині неопренового захисту чи пластикових наклейок, закінчуючи ізолентою, комбінацією із кавалка камери (гуми) і стяжок, і ще багато чого і стяжок :) Однак натхненником саме цього допису став мій колєга Борис, за рекомендаціями якого я влаштував собі невеличку прикольну майстерку, а ви, гадаю, отримали не злий звіт.

![Захист велосипедного пера](http://2.bp.blogspot.com/-UorhB2KGXQo/Ui-AIbxFyQI/AAAAAAAADHQ/EZxlHdGsUhg/s940/zahyst_pera_1.jpg)

Тож,

Щоб почати і завершити справу із захистом пера мені знадобились:

<table class="table">
	<thead>
		<tr>
			<th>#</th>
			<th>З матеріалів</th>
			<th>#</th>
			<th>З інструментів</th>
		</tr>
	</thead>
	<tbody>
		<tr>
			<td>1</td>
			<td>Кавалок старої покришки</td>
			<td>4</td>
			<td>Ножівка</td>
		</tr>
		<tr>
			<td>2</td>
			<td>Ізолента</td>
			<td>5</td>
			<td>Ножниці</td>
		</tr>
		<tr>
			<td>3</td>
			<td>Стяжки</td>
			<td>6</td>
			<td>Метер</td>
		</tr>
	</tbody>
</table>

![Захист велосипедного пера. Фото необхідного виряду.](http://4.bp.blogspot.com/-ZUe8Y1U8xlc/Ui-AM_yREWI/AAAAAAAADIg/ta-9uCpPGz0/s940/zahyst_pera_neobhidnyj_vyrjad.jpg)

Усе це без проблем можна придбати в гоподарських магазинах або на ринках, таких як у Львові, наприклад, "Торпедо". Якщо Ви не можете знайти кавалка старої покришки, то попитайте у друзів або напишіть мені, наразі ще маю :)

Весь процес умовно розділимо на:

* Крок 1 - підготовка рами;
* Крок 2 - підготовка елементів майбутнього захисту;
* Крок 3 - Кріплення захисту до рами.

## Крок 1 - підготовка рами
---------------------------

Перед тим як розпочати будь-які дії з пером, очистіть його від пилюки і болота.
![Захист велосипедного пера. Фото 2. Підготовка рами.](http://2.bp.blogspot.com/-vgPYGjDn8UI/Ui-AJnuNlbI/AAAAAAAADHc/pkQ6-4XEtN4/s940/zahyst_pera_2.jpg)

Після того як очистили раму, можете, проте не мусите, обтягнути перо ізолентою. Я особисто вирішив це зробити, бо з ізолентою все ж надійніше :)
![Захист велосипедного пера. Фото 3. Підготовка рами.](http://1.bp.blogspot.com/-Ga95Z-CR7tU/Ui-AJi5IprI/AAAAAAAADHo/H4lCM3pQbag/s940/zahyst_pera_3.jpg)

## Крок 2 - підготовка елементів майбутнього захисту
----------------------------------------------------

Якщо чесно, то я забув відфотографувати момент виміряння довжини пера для того, аби вирізати необхідну довжину захисту з покришки, через те зробив фото, коли уже все було готово, "для звіту" :)
![Захист велосипедного пера. Фото 6. Підготовка елементів майбутнього захисту.](http://3.bp.blogspot.com/-RJRRcw0ohFo/Ui-AK3o9aQI/AAAAAAAADH8/zz3Xfv6A_7E/s940/zahyst_pera_6.jpg)

Вимірявши необхідну довжину, переходимо до вирізання. По краю покришки йде сталевий прут, який звичайними кусачками не так легко перекусити, ось тут і стала мені в поміч ножівка по металу - кілька секунд, і про прут ми вже не пам'ятаємо :). Після цього практично будь-якими ножицями можна довирізати все решта.
![Захист велосипедного пера. Фото 4. Підготовка елементів майбутнього захисту.](http://2.bp.blogspot.com/-N7nizPXPFGM/Ui-AKiafzNI/AAAAAAAADII/dMVwj744_Gw/s940/zahyst_pera_4.jpg)

Ось такий кавалок покришки я отримав:
![Захист велосипедного пера. Фото 5. Підготовка елементів майбутнього захисту.](http://3.bp.blogspot.com/-04IBisUUiuU/Ui-AKqXwaxI/AAAAAAAADH0/O-vQEP1p7GU/s940/zahyst_pera_5.jpg)

## Крок 3 - Кріплення захисту до рами
-------------------------------------

Цю частину нашої справи можемо назвати - "відчуй себе велосипедним хірургом" :)
![Захист велосипедного пера. Фото 7. Кріплення захисту до рами.](http://3.bp.blogspot.com/-glx5CH8AHV8/Ui-ALeC9hlI/AAAAAAAADIM/degqcZrLJFw/s940/zahyst_pera_7.jpg)

За допомогою стяжок скріплюємо все до купи, а хвостики, які стирчать, обережно обрізаємо.
![Захист велосипедного пера. Фото 8. Кріплення захисту до рами.](http://4.bp.blogspot.com/-B9RYUozirVY/Ui-ALy203-I/AAAAAAAADIQ/SMS9thxeJk4/s940/zahyst_pera_8.jpg)

Ось і усе.

Весь процес виготовлення захисту зайняв орієнтовно 10 - 15 хвилин, і зекономив кілька десятків гривень, які можна використати на якусь добру справу, наприклад, з'їсти морозива :)

Додаю ще кілька знимок із загальним виглядом захисту в готовому вигляді на велосипеді.
![Захист велосипедного пера. Фото 9.](http://2.bp.blogspot.com/-ouKCEDgmzeQ/Ui-AM0u6k9I/AAAAAAAADIc/cE_nr5HS9xU/s940/zahyst_pera_9.jpg)

![Захист велосипедного пера. Фото 11.](http://4.bp.blogspot.com/-BmDGDxxWkbk/Ui-AITvMZvI/AAAAAAAADHI/TPVbr4xP2FI/s940/zahyst_pera_11.jpg)

![Захист велосипедного пера. Фото 10.](http://4.bp.blogspot.com/-x-OpCVk0IJg/Ui-AIfPV_WI/AAAAAAAADHM/JkAWAUi5BeE/s940/zahyst_pera_10.jpg)

![Захист велосипедного пера. Фото 12.](http://3.bp.blogspot.com/-YxVUPdbAVS4/Ui-AJiqT3CI/AAAAAAAADHk/FFRaNZiyH0k/s1600/zahyst_pera_12.jpg)

Дякую за увагу :)